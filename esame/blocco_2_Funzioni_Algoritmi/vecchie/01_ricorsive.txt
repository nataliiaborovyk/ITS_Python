Esercizio 1. 

Scrivere in Python una funzione recursivePower che calcola la potenza di un numero utilizzando la ricorsione. La funzione deve ricevere due parametri in input:
    base: il numero da elevare a potenza.
    exponent: l’esponente a cui elevare la base.
Utilizzare, poi, la funzione per calcolare:
    3⁴, ovvero 3 elevato alla potenza di 4. 
    43 , ovvero 4 elevato alla potenza di 3.
    25, ovvero 2 elevato alla potenza di 5. 
    52, ovvero 5 elevato alla potenza di 2.

Esercizio 2.

Si supponga di voler calcolare l'ammontare del denaro depositato su un conto bancario ad interesse composto. Se m è la somma depositata sul conto, la somma disponibile alla fine del mese sarà 1.005 volte m.
Scrivere una funzione ricorsiva compoundInterest che calcoli la somma presente sul conto dopo t mesi data una somma di partenza m.
 
Esercizio 3.

Il fattoriale di un intero non negativo n, scritto n!, è il prodotto
n * (n-1) * (n-2) * ... * 1
con 1! uguale a 1 e 0! definito come 1.
Si scriva una funzione ricorsiva recursiveFactorial che dato un numero n calcoli n!.
 
Esercizio 4.

Scrivere una funzione ricorsiva recursiveDigitCounter che restituisca il numero di cifre di un numero intero n passato in input.
Sono permessi sia valori positivi che negativi per n.
Ad esempio, il numero -120 ha 3 cifre.
Non si tenga conto di eventuali zeri non significativi.
Suggerimento: per il calcolo delle cifre, fare un controllo se il valore assoluto di n sia minore di 10. In caso positivo, significa che il numero n ha una sola cifra. In caso negativo, significa che il numero n ha più cifre; dunque, dividere n per 10 per rimuovere l'ultima cifra e richiama ricorsivamente la funzione, fino a ottenere un numero con una sola cifra.
 
Esercizio 5.

Una progressione armonica è definita come il prodotto dei reciproci dei primi n numeri interi positivi, ovvero il risultato della moltiplicazione di 1 diviso ogni numero intero da 1 fino a n.
Ad esempio, se n = 6, la progressione armonica A vale:
A = 1/6 * 1/5 * 1/4 * 1/3 * 1/2 * 1 = 0.001389.
Scrivere in Python una funzione ricorsiva chiamata armonica che dato un numero n intero positivo, calcoli la relativa progressione armonica, arrotondando il risultato finale a 6 cifre decimali.
 
Esercizio 6.

Una produttoria è definita come il prodotto di un certo numero n di fattori, con n intero positivo. Sia Pi una produttoria definita come segue:
Pi = (0 + 2) * (1 + 2) * (2 + 2) * ... * (n + 2).  
Calcolare il valore della produttoria Pi se n = 7.
 
Esercizio 7.

Una produttoria è definita come il prodotto di un certo numero n di fattori, con n intero positivo. Sia Pi3 una produttoria definita come segue:
Pi3 = (1**3) * (2**3) * (3**3) * ... * (n**3)  
Calcolare il valore della produttoria Pi3 se n = 5.
 
Esercizio 8.

Si scriva una funzione ricorsiva vowelsCounter che conti il numero di vocali in una stringa.
Suggerimento: ogni volta che si effettua una chiamata ricorsiva, si utilizzi lo slicing per ottenere una nuova stringa formata dai caratteri compresi tra il secondo e l'ultimo della stringa originale.
L'ultima chiamata ricorsiva avverrà quando la stringa non contiene caratteri.
 
Esercizio 9.

Si scriva una funzione ricorsiva vowelRemover che elimini tutte le vocali da una stringa data e restituisca sotto forma di una nuova stringa la stringa originale ma senza le vocali.
Suggerimento: utilizzare l'operatore + per realizzare la concatenazione di stringhe al fine di costruire la stringa da restituire.
 
Esercizio 10.

Si scriva una funzione ricorsiva charDuplicator che consenta di duplicare ogni carattere in una stringa e restituisca il risultato sotto forma di una nuova stringa.
Ad esempio, se la stringa "libro" viene data in input a charDuplicator, la funzione ricorsiva deve produrre in output la stringa "lliibbrroo".
