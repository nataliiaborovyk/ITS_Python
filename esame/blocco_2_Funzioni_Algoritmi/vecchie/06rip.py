'''

Esercizio 1.
 
Nota.
Prima di scivere la funzione in Python, è obbligatorio produrre uno schema che rappresenti ricorsivamente quanto richiesto. Dopo aver prodotto lo schema, procedere con l'implementazione solo quando indicato dal docente.
 
Un palindromo è una stringa che non cambia anche se letta al contrario, come la stringa "radar". Si scriva una funzione ricorsiva chiamata recursivePalindrome() che accetti in input un parametro di tipo stringa e restituisca True se l'argomento è un palindromo e False altrimenti.

Non si tenga conto degli spazi nella stringa e non si faccia distinzione tra lettere maiuscole e minuscole.

La funzione dovrebbe considerare palindrome le seguenti stringhe:
"radar"
"Anna"
" I topi non avevano nipoti"

La funzione non dovrebbe considerare palindrome le seguenti stringhe:
"casa"
"Marta"
"Roma e Amore"

Suggerimento: usare la funzione replace() per sostituire gli spazi con una stringa vuota.
 
 
Esercizio 2.
 
Scrivere un programma in Python che legga dall’utente una serie di nomi di persona (stringhe). L'inserimento dei nomi deve terminare quando l’utente inserisce un nome già inserito in precedenza, oppure sono stati inseriti 30 nomi distinti. Inoltre, si deve porre il vincolo che ciascun nome sia una stringa di lunghezza inferiore a 20 caratteri e che non venga inserita una stringa vuota.

Al termine dell'inserimento, il programma deve:
- stampare quanti nomi sono stati inseriti in totale;
- stampare il nome più lungo tra quelli inseriti;
- stampare la lunghezza del nome più lungo.

Se ci sono più nomi con la stessa lunghezza massima, puoi scegliere uno qualsiasi tra quelli più lunghi.

Esempio:
Inserisci un nome: Dora
Inserisci un nome: Marcella
Inserisci un nome: Teresa
Inserisci un nome: Valentina
Inserisci un nome: Dora
 
Hai inserito 4 nomi distinti.
Il più lungo è Valentina con 9 caratteri.

'''