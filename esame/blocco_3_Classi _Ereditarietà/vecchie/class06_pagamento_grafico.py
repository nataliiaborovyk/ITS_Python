'''
1. GESTIONALE PAGAMENTO
Si definisca una nuova classe Pagamento che contiene un attributo privato e di tipo float che memorizza l'importo del pagamento e si definiscano appropriati metodi get() e set(). L'importo non è un parametro da passare in input alla classe Pagamento ma deve essere inizializzato utilizzando il metodo set() dove opportuno. Si crei inoltre un metodo dettagliPagamento() che visualizza una frase che descrive l'importo del pagamento, ad esempio: "Importo del pagamento: €20.00". Quando viene stampato, l'importo è sempre con 2 cifre decimali.

Successivamente, si definisca una classe PagamentoContanti che sia derivata da Pagamento e definisca l'importo. Questa classe dovrebbe ridefinire il metodo dettagliPagamento() per indicare che il pagamento è in contanti. Si definisca inoltre il metodo inPezziDa() che stampa a schermo quante banconote da 500 euro, 200 euro, 100 euro, 50 euro, 20 euro, 10 euro, 5 euro e/o in quante monete da 2 euro, 1 euro, 0,50 euro, 0,20 euro, 0,10 euro, 0,05 euro, 0,01 euro sono necessarie per pagare l'importo in contanti.

Si definisca una classe PagamentoCartaDiCredito derivata anch'essa da Pagamento e che definisce l'importo. Questa classe deve contenere gli attributi per il nome del titolare della carta, la data di scadenza, e il numero della carta di credito. Infine, si ridefinisca il metodo dettagliPagamento() per includere tutte le informazioni della carta di credito oltre all'importo del pagamento.

Per il test, si creino almeno due oggetti di tipo PagamentoContanti e due di tipo PagamentoCartaDiCredito con valori differenti e si invochi dettagliPagamento() per ognuno di essi.

Esempio di output:
Pagamento in contanti di: €150.00
150.00 euro da pagare in contanti con:
1 banconota da 100 euro
1 banconota da 50 euro

Pagamento in contanti di: €95.25
95.25 euro da pagare in contanti con:
1 banconota da 50 euro
2 banconote da 20 euro
1 banconota da 5 euro
1 moneta da 0.2 euro
1 moneta da 0.05 euro

Pagamento di: €200.00 effettuato con la carta di credito
Nome sulla carta: Mario Rossi
Data di scadenza: 12/24
Numero della carta: 1234567890123456

Pagamento di: €500.00 effettuato con la carta di credito
Nome sulla carta: Luigi Bianchi
Data di scadenza: 01/25
Numero della carta: 6543210987654321
 
 
2. RENDERING GRAFICO
Si vuole sviluppare un sistema in Python per gestire il rendering di diverse forme geometriche. Il sistema dovrà supportare almeno tre tipi di forme: quadrati, rettangoli, e triangoli rettangoli.

Definire la classe astratta Forma che sarà utilizzata per definire l'attributo corrispondente al nome della forma e le funzionalità base di ogni forma, come i metodi astratti getArea() per calcolare l'area e render() per disegnare su schermo la forma.

Definire la classe Quadrato che estende la classe Forma e aggiunge specifiche circa la lunghezza di un suo lato.
Il costruttore della classe deve ricevere come argomento solo il lato del quadrato, ed impostare il nome della forma su "Quadrato".
Il metodo getArea() deve calcolare l'area del quadrato.
Il metodo render() deve stampare su schermo un quadrato avente lato pari al valore passato nel costruttore. Il quadrato da stampare deve essere un quadrato vuoto (" "), avente degli asterischi ("*") lungo il suo perimetro. (Vedi Esempio di output)

Definire la classe Rettangolo che estende la classe Forma e aggiunge specifiche circa la lunghezza della sua base e della sua altezza.
Il costruttore della classe deve ricevere come argomento solo la base e l'altezza del rettangolo, ed impostare il nome della forma su "Rettangolo".
Il metodo getArea() deve calcolare l'area del rettangolo.
Il metodo render() deve stampare su schermo un rettangolo avente base ed altezza pari ai valori passati nel costruttore. Il rettangolo da stampare deve essere un rettangolo vuoto (" "), avente degli asterischi ("*") lungo il suo perimetro. (Vedi Esempio di output)

Definire la classe Triangolo che estende la classe Forma e aggiunge specifiche circa la dimensione di un lato del triangolo (per semplicità, si suppone che il triangolo in questione sia un triangolo rettangolo).
Il costruttore della classe deve ricevere come argomento solo il lato del triangolo, ed impostare il nome della forma su "Triangolo".
Il metodo getArea() deve calcolare l'area del triangolo.
Il metodo render() deve stampare su schermo un triangolo rettangolo avente i due cateti di lunghezza pari ai valori passati nel costruttore. Il triangolo da stampare deve essere un triangolo vuoto (" "), avente degli asterischi ("*") lungo il suo perimetro. (Vedi Esempio di output)
 
Hint: per il disegno utilizzare print("*", end=" "), dato che l'argomento end = " " permette di controllare come termina ogni chiamata a print, e impostandolo a uno spazio si può fare in modo che tutte le stampe successive siano sulla stessa riga, separate da uno spazio.

Esempi di output:
Ecco un Quadrato di lato 4!

* * * *
*       *
*       *
* * * *
L'area di questo quadrato vale: 16

Ecco un Rettangolo avente base 8 ed altezza 4!
* * * * * * * *
*                 *
*                 *
* * * * * * * *
L'area di questo rettangolo vale: 32

Ecco un Triangolo avente base 4 ed altezza 4!
*      
* *    
*   *  
* * * *
L'area di questo triangolo vale: 8.0

'''